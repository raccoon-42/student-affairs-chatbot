İZMİR YÜKSEK TEKNOLOJİ ENSTİTÜSÜ
LİSANS EĞİTİM ÖĞRETİM YÖNETMELİĞİ
BİRİNCİ BÖLÜM
Amaç, Kapsam, Dayanak ve Tanımlar
Amaç ve kapsam
MADDE 1 – (1) Bu Yönetmeliğin amacı; İzmir Yüksek Teknoloji Enstitüsü
bünyesinde yer alan fakültelerde yürütülen lisans düzeyindeki eğitim ve öğretimde uyulması
gereken usul ve esasları belirlemektir.
Dayanak
MADDE 2 – (1) Bu Yönetmelik, 4/11/1981 tarihli ve 2547 sayılı Yükseköğretim
Kanununun 14 üncü, 43 üncü, 44 üncü ve 46 ncı maddelerine dayanılarak hazırlanmıştır.
Tanımlar
MADDE 3 – (1) Bu Yönetmelikte geçen;
a) Akademik Birim: İzmir Yüksek Teknoloji Enstitüsüne bağlı fakülteleri, Yabancı
Diller Yüksekokulu Müdürlüğünü (YDYO) ve Genel Kültür Dersleri Bölüm Başkanlığını,
b) Enstitü: İzmir Yüksek Teknoloji Enstitüsünü (İYTE),
c) Enstitü Yönetim Kurulu: İzmir Yüksek Teknoloji Enstitüsü Yönetim Kurulunu,
ç) Akademik Birim Kurulu: Fakülte, Yabancı Diller Yüksekokulu Müdürlüğü, Genel
Kültür Dersleri Bölüm Başkanlığı kurullarını,
d) Rektör: İzmir Yüksek Teknoloji Enstitüsü Rektörünü,
e) Senato: İzmir Yüksek Teknoloji Enstitüsü Senatosunu,
f) Akademik Birim Yönetim Kurulu: Fakültelerin ve Yabancı Diller Yüksekokulu
Müdürlüğünün yönetim kurulunu,
g) Özel Öğrenci: Bir yükseköğretim kurumunda kayıtlı öğrenci olup, farklı bir
yükseköğretim ortamı, kültürü, kazanımı edinmek isteyen veya özel durumu, sağlık ve benzeri
nedenlerle kaydı kendi yükseköğretim kurumunda kalmak şartıyla farklı bir yükseköğretim
kurumunda eğitime devam etme imkanı tanınan öğrenciyi, ifade eder.
İKİNCİ BÖLÜM
Eğitim ve Öğretimle İlgili Esaslar
Eğitim ve öğretim yılı
MADDE 4 – (1) Bir eğitim-öğretim yılına ait faaliyetler Senato tarafından kabul edilen
akademik takvime göre yürütülür. Bir eğitim öğretim yılı güz ve bahar olmak üzere her biri
onaltı haftalık iki yarıyıldan oluşur. Bu süreye yarıyıl sonu sınav süreleri dahildir.
(2) Senatonun uygun bulması durumunda Yaz Öğretimi açılabilir. Yaz Öğretimi
yarıyıldan sayılmaz.
Eğitim planı, açılacak dersler ve haftalık ders programları
MADDE 5 – (1) Lisans öğrenimi süresince izlenecek eğitim planları ilgili bölüm
tarafından düzenlenir. Akademik birimin kurul kararı ve Senatonun onayı ile kesinleşir.
(2) Her yarıyılda açılacak dersler ve haftalık ders programları ilgili akademik
birimlerin kurul kararı ile kesinleşir.
Dersler
MADDE 6 – (1) Eğitim-öğretim planında yer alan dersler, zorunlu ve seçmeli olmak
üzere iki gruba ayrılır. Öğrencilerin seçtiği dersler danışman onayı ile kesinleşir.
(2) Bir dersin alınabilmesi için başarılmış olması gereken derse, ön koşul dersi denir.
(3) Bir dersin alınabilmesi için birlikte alınması gereken derse, yan koşul dersi denir.
(4) Ön koşullu ve yan koşullu dersler eğitim planlarında gösterilir.Derslerin kredi değeri
MADDE 7 – (1) Bir dersin kredi değeri, o dersin haftalık teorik ders saatlerinin tamamı
ile uygulama ders saatlerinin yarısının toplamından oluşur.
(2) Eğitim planlarında yer alan kredisiz dersler not ortalamasına katılmaz.
Ders yükü
MADDE 8 – (1) Öğrencinin kayıtlı bulunduğu yarıyılda alması gereken ders yükü bağlı
bulunduğu bölümün eğitim öğretim planında gösterilen kredili ders sayısıdır.
(2) Birinci sınıf öğrencilerinin ders yükü, eğitim planında yer alan birinci sınıf
derslerinden oluşur. Birinci sınıf öğrencileri üst sınıflardan ders alamazlar.
(3) Genel not ortalaması 2,00’dan az olan öğrencilerin ders yükü, talepleri
doğrultusunda danışman kararı ile en fazla iki ders azaltılabilir.
(4) Danışmanının uygun görmesi halinde öğrencilerin ders yükü ikinci yarıyıl sonu
itibariyle veya daha sonraki yarıyıllarda;
a) Genel not ortalamalarının en az 2,00 olması koşulu ile iki ders,
b) Genel not ortalamalarının en az 2,50 olması koşulu ile üç ders,
c) Genel not ortalamaları en az 2,00 olan yedinci ve sekizinci yarıyılda bulunanların üç
ders arttırılabilir.
(5) Öğrencinin seçtiği derslerde çakışma olmaması gerekir. Ancak devam şartı yerine
getirilerek başarısız olunan derslerden, Senato tarafından belirlenen derslerin tekrarı
durumunda bu şart aranmaz.
Devam zorunluluğu
MADDE 9 – (1) Öğrencilerin derslere, uygulamalara, sınavlara ve diğer çalışmalara
devamı zorunludur. Öğrencilerin devam durumları ilgili öğretim elemanı tarafından izlenir ve
değerlendirilir.
(2) Devam şartı yerine getirilerek başarısız olunan (NA ve W notu hariç) derslerin
tekrarı durumunda, Senatonun belirlediği dersler için devam şartı aranmaz.
Çift ana dal programı
MADDE 10 – (1) Çift ana dal programının amacı; kendi bölümlerinin lisans
programlarını üstün başarı ile yürüten öğrencilerin aynı zamanda ikinci bir dalda lisans
diploması almak üzere öğrenim görmelerini sağlamaktır. Çift ana dal programına ilişkin
esaslar Senato tarafından belirlenir.
Yan dal programı
MADDE 11 – (1) Yan dal programının amacı; kendi bölümünün lisans programını
başarı ile yürüten öğrencilerin ilgi duydukları başka bir dalda bilgilenmelerini sağlamaktır.
Yan dal programını başarı ile tamamlayan öğrencilere sertifika verilir. Yan dal programına
ilişkin esaslar Senato tarafından belirlenir.
ÜÇÜNCÜ BÖLÜM
Sınavlar, Değerlendirme ve Mezuniyet
Sınavlar
MADDE 12 – (1) Ara sınav ve/veya yarıyıl sonu sınavı gerektiren derslerde her
yarıyılda en az bir ara sınav, bir de yarıyıl sonu sınavı yapılır. Ara sınav tarihleri, her yarıyılın
başladığı günü izleyen otuz gün içinde bölüm başkanlıklarınca ilan edilir. Ara sınav
tarihlerindeki değişiklikler bölüm başkanlığının onayı ile yapılabilir.
(2) Ara sınav ve/veya yarıyıl sonu sınavı gerektirmeyen derslerde öğrencinin yarıyıl
sonu notu, yarıyıl içi çalışmaları göz önünde bulundurularak verilir.
(3) Bir öğrenciye verilecek yarıyıl sonu ders notu, ara sınav/sınavlar ve yarıyıl sonu
sınavı sonuçları ile yarıyıl çalışmaları ve derse devam durumu göz önünde bulundurularak
dersin öğretim elemanı tarafından takdir edilir.
(4) Yarıyıl sonu sınav tarihleri akademik takvimde belirtilir.(5) Bölüm başkanlığınca, geçerli görülebilecek bir nedenle, herhangi bir sınava
girmeyen öğrenci mazeret sınavına alınabilir.
(6) Yarıyıl sonu sınav notları, dersin öğretim elemanı tarafından, sınav tarihlerinin
bitiminden itibaren en geç üç iş günü içinde öğrenci bilgi sistemine girilir. Sistemden alınan
not çizelgeleri öğretim elemanı tarafından imzalanır. İlgili bölüm başkanlığınca not çizelgeleri
gönderim formu ekinde fakülteye gönderilir ve fakültede arşivlenir. Yabancı Diller
Yüksekokul Müdürlüğü ve Genel Kültür Dersleri Bölüm Başkanlığı bu arşivlemeyi kendi
birimlerinde yaparlar.
(7) Sınav kâğıtları, ödevler, projeler, laboratuvar ve staj raporları ve benzeri evrak beş
yıl süre ile öğretim üyesi tarafından arşivlenir. Öğretim üyesinin ayrılması durumunda
arşivlenen evrak bölüm başkanlığına teslim edilir. Bu süre sonunda normal usuller uyarınca
imha edilir.
Notlar
MADDE 13 – (1) Öğrencilere aldıkları her ders için, aşağıdaki harflerle tanımlanmış
notlardan biri, dersin öğretim elemanı tarafından yarıyıl sonu ders notu olarak verilir. Bir
dersten başarılı sayılabilmek için kredili derslerden en az (DD), kredisiz derslerden ise (S) notu
alınması gerekir. (NA), (FF), (FD) veya (U) ile notlandırılan dersler başarısız sayılır. Harf
notlarının katsayıları ve yüz puan üzerinden karşılıkları aşağıda gösterilmiştir.
a)
Puan Yarıyıl Ders Notu Katsayısı
90-100 AA 4,0
85-89 BA 3,5
80-84 BB 3,0
75-79 CB 2,5
70-74 CC 2,0
65-69 DC 1,5
60-64 DD 1,0
50-59 FD 0,5
49 ve aşağısı FF 0,0
- NA 0,0
b) Ortalamalara katılmayan notlar ve anlamları aşağıda gösterilmiştir:
1) I Eksik,
2) S Yeterli,
3) U Yetersiz,
4) Yürürlükten kaldırılmıştır. (RG-13/04/2019-30544)
5) EX Muaf,
6) W Çekilmiş,
7) NI Not ortalamasına katılmayan not
(2) Birinci fıkrada belirtilen ve ortalamalara katılmayan notlardan;
a) (I) notu; yarıyıl sonunda hastalık veya geçerli bir nedenle ders için gerekli
koşulları sağlayamayan öğrencilere verilir. (I) notu yarıyıl sonu sınav notlarının öğrenci
bilgi sistemine girişinin son gününden itibaren üç iş günü içerisinde notlandırılır. Aksi
halde (I) notu doğrudan FF/U notuna dönüşür. Ancak hastalık veya beklenmeyen
durumlarda (I) notunun süresi, ilgili akademik birimlerin yönetim kurulu kararı, Genel
Kültür Dersleri Bölüm Başkanlığının ise bölüm kurulu kararı ile bir sonraki yarıyıl ders
seçiminin ilk gününe kadar uzatılabilir.
b) (S) notu; not ortalamasına katılmayan kredisiz derslerden başarılı olan
öğrencilere verilir.
c) (U) notu; not ortalamasına katılmayan kredisiz derslerden başarısız olan
öğrencilere verilir.
ç) (EX) notu; Senato ve/veya ilgili akademik birim yönetim kurulu tarafından
belirlenen dersler için verilir, ortalamaya katılmaz.d) (NA) notu; devam koşulunu yerine getirmeyen öğrencilere verilir. (NA) notu,
not ortalaması hesaplarında (FF/U) notu işlemi görür.
e) (W) notu; yarıyılın başladığı tarihten itibaren, ders ekleme ve çıkarma süresi
bittikten sonra ilk on hafta içerisinde verilir.
f) NI notu, öğrencinin not ortalamasına katılmamak koşuluyla aldığı dersleri
tanımlamak üzere verilir. Bu not, öğrencinin ilgili olduğu dersten aldığı harf notu ile
birlikte öğrencinin not belgesinde gösterilir. Bu statüdeki dersler öğrencinin kayıtlı
olduğu programdaki diğer derslerin yerine sayılmaz. NI statüsündeki dersten başarısız
olunduğu takdirde tekrarlanmak zorundadır.
(3) Dersten çekilme işleminin gerçekleşebilmesi için öğrencinin isteği, dersi
veren öğretim elemanının izni ve danışmanın onayı gerekir. (W) notu danışman
tarafından öğrenci bilgi sistemine girilir. Öğrencinin dersten çekilmesinde aşağıdaki
kurallar uygulanır:
a) Öğrenci, lisans programının ilk iki yarıyılındaki derslerden çekilemez.
b) Öğrenci bir yarıyılda en fazla bir dersten; lisans öğrenimi süresince en çok
altı dersten çekilebilir.
c) Öğrenci, başarısız olduğu derslerden, daha önce (W) notu aldığı derslerden
ve kredisiz derslerden çekilemez.
ç) Öğrenci, (W) notu aldığı dersi tekrarlamak zorundadır.
(4) Enstitü ile yurtdışındaki eğitim kurumları ve resmi kuruluşlar arasında
imzalanmış olan antlaşmalar kapsamında, Enstitüde öğrenim gören değişim programı
öğrencilerinin, dersten çekilme işlemi Uluslararası İlişkiler Koordinatörünün önerisi ve
öğretim üyesinin izni ile yapılabilir. Bu durumdaki öğrenciler için (W) notuna ilişkin
kurallar uygulanmaz.
Sınav sonucuna itiraz ve maddi hata
MADDE 14 – (1) Bir sınavın veya yarıyıl içi çalışmasının sonucuna, ilan
tarihinden itibaren üç iş günü içinde yalnızca maddi hata yönünden itiraz edilebilir.
Öğrenciler, öğretim elemanının not takdirine ilişkin itirazda bulunamazlar.
(2) Öğrenci maddi hata itirazını, dersin verildiği bölüm başkanlığına dilekçe ile
yapar. Konu hakkında ilgili öğretim elemanının da görüşü alınarak, dersin verildiği
akademik birimin yönetim kurulu, Genel Kültür Dersleri Bölüm Başkanlığının ise
bölüm kurulu tarafından karara bağlanır.
(3) Yarıyıl sonu sınavları maddi hatalarına ilişkin kararlar, bir sonraki yarıyıl
ders seçiminin ilk gününe kadar Öğrenci İşleri Daire Başkanlığına gönderilir.
Not ortalaması
MADDE 15 – (1) Bir dersin kredi değeri, o dersin kredisi ile aldığı yarıyıl sonu
harf notu katsayısının çarpımı sonucu elde edilir.
(2) Bir yarıyılın not ortalamasını bulmak için, o yarıyılda öğrencinin aldığı
bütün derslerden elde ettiği toplam kredi değeri, alınan derslerin kredi toplamına
bölünür. Bulunan ortalama, virgülden sonra iki haneli olarak gösterilir.
(3) Genel not ortalaması, öğrencinin almış olduğu derslerin tümü dikkate
alınarak hesaplanır. Genel not ortalamasına tekrar edilen derslerden alınan en son not
katılır.
Üst yarıyıla geçme ve başarı düzeyi
MADDE 16 – (1) İkinci yarıyılın sonundan itibaren 1,80 ve üzeri genel not
ortalamasını sağlayan öğrenciler bir üst yarıyıl öğrencisi sayılır.
(2) Genel not ortalaması en az 2,00 olan lisans öğrencileri başarılı sayılırlar. Bir
yarıyıl sonunda, kredisiz dersler dahil aldığı bütün derslerden başarılı olan ve en az dört
adet kredili ders alan öğrencilerden yarıyıl not ortalaması 3,00-3,49 arasında olanlar
onur, 3,50-4,00 arasında olanlar yüksek onur öğrencisi sayılırlar. Bu öğrencilerin listesi
her yarıyıl sonunda ilan edilir.Başarısızlık
MADDE 17 – (1) Genel not ortalaması 2,00’ın altında olan öğrenciler başarısız
sayılır.
(2) Genel not ortalaması 1,80’in altında olan öğrenciler genel not ortalamasını
1,80’e yükseltinceye kadar;
a) Başarısız olduğu dersleri tekrar eder,
b) Başarılı olduğu dersleri istemesi durumunda tekrar eder,
c) Daha önce almadığı bir dersi (kredisiz dersler hariç) veya (W) notu aldığı
bir dersi alamaz.
3) Genel not ortalaması 1,80’in üzerinde olan öğrenci, ders yükünü aşmamak
koşulu ile daha önce almadığı dersleri alabilir.
Ders tekrarı ve ders saydırma
MADDE 18 – (1) Başarısız olunan dersler tekrar edilmek zorundadır. Bu
dersler seçmeli veya sonradan programdan çıkarılan dersler ise, öğrenciler bunların
yerine, okudukları bölüm başkanlığınca eşdeğerliği kabul edilen dersleri alabilirler.
Zorunlu derslerin bölümün eğitim planında gösterilen yarıyılın dışında açılması
durumunda alınması zorunlu değildir. (W) notu ile notlandırılan derslerin alınabilmesi
için öğrencinin 1,80 genel not ortalamasını sağlaması gerekmektedir.
(2) Öğrenci daha önce geçer not aldığı dersleri veya bölüm başkanlığınca bu
derslere eşdeğer kabul edilen dersleri isterse tekrarlayabilir.
(3) Öğrenciler, ders eşdeğerliği ve saydırma işlemleri için ders ekleme çıkarma
süresi içinde bağlı bulundukları bölüm başkanlıklarına dilekçe ile başvururlar.
Azami öğrenim süresi içinde bulunan mezuniyet durumundaki öğrenciler
için ek süre ve/veya sınav hakkı
MADDE19 – (1) Mezuniyet durumunda olan ve devam şartını yerine getiren
öğrenciye, başarısız olduğu iki adet kredili ve/veya bir adet kredisiz dersten eksiklerini
tamamlamak veya yeni bir sınava girmek üzere bir defaya mahsus ek süre ve/veya sınav
hakkı verilir. NA ile başarısız olunan bir dersten ek süre ve/veya sınav hakkı
kullanılmak istenmesi durumunda, bu dersin daha önce alınmış ve devam koşulu
sağlanarak notlandırılmış olması gerekir.
(2) Mezuniyet durumunda olup başarısız dersi olmadığı halde 2,00 genel not
ortalamasını sağlayamayan öğrenciye istediği en çok iki dersten bir defaya mahsus ek
sınav hakkı verilir.
(3) Ek süre ve/veya sınav hakkı kullandırılmayacak dersler ilgili Fakülte
Yönetim Kurulu Kararı ile belirlenir.
(4) Sınavda alınan not tek başına değerlendirilir ve harf notuna çevrilir. Yarıyıl
içinde alınan notlar hesaba katılmaz.
(5) Mezuniyet durumunda olan ek süre ve/veya sınav hakkı kullanmak isteyen
öğrenciler, yarıyıl sonu sınav sonuçlarının Öğrenci Bilgi Sistemine son giriş tarihinden
itibaren üç iş günü içerisinde Öğrenci İşleri Daire Başkanlığına dilekçe ile başvurur.
Öğrencinin durumu incelendikten sonra bağlı bulunduğu fakülteye bildirilir. Sınav
sonuçları, bir sonraki yarıyıl ders seçiminin ilk gününe kadar Öğrenci İşleri Daire
Başkanlığına gönderilir.
Diploma
MADDE 20 – (1) Öğrenimlerini başarıyla tamamlayan öğrencilere, Fakülte
Yönetim Kurulu Kararı ile lisans diploması verilir. Öğrencinin mezuniyet tarihi,
Fakülte Yönetim Kurulu Karar tarihidir.
(2) Lisans diploması verilebilmesi için, öğrencinin eğitim planında yer alan
dersler ile aldığı diğer derslerden başarılı olması ve en az 2,00 genel not ortalamasını
sağlaması gerekir.(3) Genel not ortalaması 3,00-3,49 arası olan öğrenciler onur, 3,50 ve üzeri olan
öğrenciler yüksek onur öğrencisi olarak mezun olurlar. Öğrencilerin onur veya yüksek
onur öğrencisi olduğu diplomalarında belirtilir.
Ön lisans diploması
MADDE 21 – (1) Lisans programından mezuniyet hakkı kazanmadan önce
Enstitüden ayrılmak isteyen öğrencilere talepleri halinde Fakülte Yönetim Kurulu
Kararı ile ön lisans diploması verilir ve öğrencinin ilgili program ile ilişiği kesilir.
Öğrencinin ön lisans diploması alabilmesi için eğitim planında bulunan ilk dört
yarıyılın derslerini başarı ile tamamlaması ve genel not ortalamasının en az 2,00 olması
zorunludur.
DÖRDÜNCÜ BÖLÜM
Azami Öğrenim Süresi Sonunda Yapılacak İşlemler, İlişik Kesme ve
Tebligat
Azami öğrenim süresi sonunda verilecek ek süre ve ek sınavlar
MADDE 22 – (1) Lisans öğreniminin normal süresi dört öğretim yılı (sekiz
yarıyıl) olup, azami öğrenim süresi ise yedi öğretim yılıdır (on dört yarıyıldır).
(2) Öğrencilerin kayıtsız oldukları yarıyıllar öğrenim sürelerinden sayılır. İzinli
sayılan yarıyıllar öğrenim süresinden sayılmaz.
(3) Azami öğrenim süresini dolduran öğrencilerden dönem hakkı kazananlar,
kayıt oldukları dönem için katkı payını öderler.”
(4) Azami öğrenim süresi sonunda;
a) Son sınıf öğrencilerine hiç almadıkları dersler ve/veya FF, FD, NA ve U
notu aldıkları her ders için (uygulamalı, uygulaması olan dersler hariç) akademik
takvimde ilan edilen tarihlerde iki ek sınav hakkı verilir. Uygulamalı/uygulaması olan
dersler için ise ilgili bölüm başkanlığınca süre verilir. Verilen süre azami öğrenim
süresinin bitimini takip eden yarıyıl derslerinin bitiş tarihini geçemez.
Uygulamalı/uygulaması olan derslere ait notlar ilgili yarıyılın final sınavı not
girişlerinin son tarihine kadar Öğrenci İşleri Daire Başkanlığına bildirilir.
b) Verilen ek sınav ve/veya süreler sonunda başarısız olduğu toplam ders
sayısını beş veya daha az derse indiren öğrencilere üç yarıyıl ek süre verilir.
c) Ek sınav ve/veya süre hakkı kullanmadan toplam ders sayısı beş veya daha
az olan öğrencilere dört yarıyıl ek süre verilir.
ç) Bir dersten başarısız olanlara ise öğrencilik hakkı olmaksızın sınırsız sınava
girme hakkı; bu ders uygulamalı, uygulaması olan veya daha önce alınmamış bir ders
ise öğrenciye devam hakkı verilir. Öğrencinin derse devamı zorunludur.
d) Ek süre kullanma hakkı verilen öğrencilerin uygulamalı, uygulaması olan ve
daha önce almadığı dersler dışındaki dersleri için devam şartı aranmaz.
(5) Mezun olabilmek için gerekli bütün derslerden başarılı oldukları halde,
genel not ortalamaları 2,00’ın altında olan öğrencilere not ortalamalarını yükseltmek
üzere diledikleri derslerden (Fakülte Yönetim Kurulunca belirlenen dersler hariç)
sınırsız sınav hakkı verilir.
(6) Ek sınavda alınan not tek başına değerlendirilir ve harf notuna çevrilir.
İlişik kesme
MADDE 23 – (1) Azami öğrenim süreleri sonunda;
a) Ara sınıflarda olan,
b) 22 nci maddede belirtilen ek süreler içinde mezun olamayan,
c) Ek sınavlar ve/veya süreler sonunda mezuniyet için kalan ders sayısı altı veya
daha fazla olan,ç) Sınırsız sınav hakkı tanınanlardan açılacak sınavlara üst üste veya aralıklı
olarak toplam üç eğitim öğretim yılı süresince girmeyen,
d) Azami öğrenim süresi sonunda akademik takvimde belirtilen tarihlerdeki ek
sınavlara katılmamış olan, öğrencilerin Fakülte Yönetim Kurulu Kararı ile ilişikleri
kesilir.
Tebligat
MADDE 24 – (1) Öğrenciye her türlü tebligat, öğrencinin resmi kayıtlarda yer
alan posta adresine gönderilerek yapılır.
BEŞİNCİ BÖLÜM
Çeşitli ve Son Hükümler
Hüküm bulunmayan haller
MADDE 25 – (1) Bu Yönetmelikte hüküm bulunmayan hallerde; ilgili diğer
mevzuat hükümleri ile Enstitü Yönetim Kurulu ve Senato kararları uygulanır.
Yürürlükten kaldırılan yönetmelik
MADDE 26 – (1) 21/9/2012 tarihli ve 28418 sayılı Resmî Gazete’de
yayımlanan İzmir Yüksek Teknoloji Enstitüsü Lisans Eğitim ve Öğretim Yönetmeliği
yürürlükten kaldırılmıştır.
Geçiş Hükmü
GEÇİCİ MADDE 1 – (1) Enstitümüzde kayıtlı olan program öğrencilerinin
azami süreleri, 2014-2015 Eğitim Öğretim Yılı Güz Yarıyılı itibariyle başlar.
Yürürlük
MADDE 27 – (1) Bu Yönetmelik yayımı tarihinde yürürlüğe girer.
Yürütme
MADDE 28 – (1) Bu Yönetmelik hükümlerini İzmir Yüksek Teknoloji
Enstitüsü Rektörü yürütür.
Yönetmeliğin Yayımlandığı Resmî Gazete’nin
Tarihi Sayısı
23/09/2018 30544
Yönetmelikte Yapılan Değişiklikler ve Yayımlandığı Resmi Gazete Bilgileri
Sıra No Tarihi Sayısı Yönetmelikte Yapılan Değişiklikler
13. Maddenin 1. Fıkrasının (b) bendinin 4
1- 13/04/2019 30744
numaralı alt bendi yürürlükten kaldırılmıştır.
2- 13/04/2019 30744 17. Maddenin 2. Fıkrası değiştirilmiştir.
3- 1/10/2019 30905 8. Maddenin Beşinci Fıkrası değiştirilmiştir.
4- 1/10/2019 30905 9. Maddeye İkinci Fıkra eklenmiştir.
5- 4/08/2021 31558 19. maddenin Birinci Fıkrası değiştirilmiştir.
6- 4/08/2021 31558 22.maddenin Dördüncü Fıkrası değiştirilmiştir.
7- 4/08/2021 31558 23. madde değiştirilmiştir.
13. maddesinin 1. fıkrasının (a) bendi
8- 18/12/2022 32047 değiştirilmiştir.
17. maddesinin 2. fıkrası değiştirilmiştir.
9- 18/12/2022 32047
22. maddesinin 3. fıkrası ile 4. fıkranın (a), (b),
10- 18/12/2022 32047 (c) bentleri değiştirilmiştir.
23. maddesinin 1. fıkrasının (a) ve (c) bentleri
11- 18/12/2022 32047
değiştirilmiştir.